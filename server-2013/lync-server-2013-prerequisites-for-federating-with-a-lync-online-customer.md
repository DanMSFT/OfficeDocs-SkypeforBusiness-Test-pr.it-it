---
title: Prerequisiti per la federazione con un cliente di Lync Online
TOCTitle: Prerequisiti per la federazione con un cliente di Lync Online
ms:assetid: f57d8f8a-2b1e-4186-a74f-1d7c6872bfdc
ms:mtpsurl: https://technet.microsoft.com/it-it/library/Hh202196(v=OCS.15)
ms:contentKeyID: 49302493
ms.date: 08/24/2015
mtps_version: v=OCS.15
ms.translationtype: HT
---

# Prerequisiti per la federazione con un cliente di Lync Online

 

_**Ultima modifica dell'argomento:** 2012-10-19_

Per attuare la federazione con un cliente di Lync Online 2010, è necessario aver già completato la distribuzione iniziale e la configurazione di Lync Server 2013 nell'organizzazione. A tale scopo sono necessarie le operazioni seguenti:

  - Distribuzione di almeno un Server Standard Edition o un Enterprise Editionpool Front End nell'organizzazione. Per informazioni dettagliate sulla distribuzione di server interni, vedere [Distribuzione di Lync Server 2013](lync-server-2013-deploying-lync-server.md) nella documentazione relativa alla distribuzione.

  - Abilitazione di account utente interni per Lync Server 2013. Per informazioni dettagliate, vedere [Disabilitare o abilitare nuovamente gli account utente per Lync Server](lync-server-2013-disable-or-re-enable-user-account-for-lync-server.md) nella documentazione relativa alla distribuzione o nella documentazione relativa alle operazioni.

  - Distribuzione di almeno un server perimetrale e degli altri componenti richiesti per supportare l'accesso degli utenti esterni. Per informazioni dettagliate, vedere [Gestione della federazione e dell'accesso esterno a Lync Server 2013](lync-server-2013-managing-federation-and-external-access-to-lync-server-2013.md) nella documentazione relativa alla distribuzione.

  - Abilitazione del supporto per la federazione nell'organizzazione e configurazione del metodo appropriato per il controllo dell'accesso da parte dei domini federati. Per informazioni dettagliate, vedere [Abilitare o disabilitare l'accesso degli utenti remoti in Lync Server 2013](lync-server-2013-enable-or-disable-remote-user-access.md) e [Gestire i provider federati SIP per l'organizzazione in Lync Server 2013](lync-server-2013-manage-sip-federated-providers-for-your-organization.md) nella documentazione relativa alle operazioni.

  - Abilitazione dell'accesso utente esterno per gli utenti dell'organizzazione. Per informazioni dettagliate, vedere [Assegnare criteri di accesso per gli utenti esterni a un utente abilitato per Lync in Lync Server 2013](lync-server-2013-assign-an-external-user-access-policy-to-a-lync-enabled-user.md) nella documentazione relativa alla distribuzione o alle operazioni.

