---
title: Panoramica di Best Practices Analyzer
TOCTitle: Panoramica di Best Practices Analyzer
ms:assetid: c5fcaa05-eb1c-4092-90ad-177b127e795b
ms:mtpsurl: https://technet.microsoft.com/it-it/library/Gg591349(v=OCS.15)
ms:contentKeyID: 49301939
ms.date: 08/24/2015
mtps_version: v=OCS.15
ms.translationtype: HT
---

# Panoramica di Best Practices Analyzer

 

_**Ultima modifica dell'argomento:** 2012-09-19_

È possibile utilizzare Lync Server 2013 Best Practices Analyzer per individuare e risolvere problemi relativi alla distribuzione di Lync Server 2013. Lo strumento Lync Server 2013 Best Practices Analyzer consente di raccogliere informazioni sulla configurazione dai componenti di Lync Server 2013.

Utilizzando l'accesso alla rete appropriato, Best Practices Analyzer consente di esaminare i server in cui sono in esecuzione Servizi di dominio Active Directory, Messaggistica unificata di Exchange Server e Lync Server 2013. È possibile utilizzare Best Practices Analyzer per eseguire le operazioni seguenti:

  - Eseguire preventivamente controlli per verificare che la configurazione sia impostata secondo le procedure consigliate.

  - Rilevare automaticamente gli aggiornamenti per Lync Server 2013.

  - Generare un elenco di problemi, ad esempio impostazioni di configurazione non ottimali, opzioni non supportate, aggiornamenti mancanti o procedure non consigliate.

  - Individuare e risolvere facilmente problemi specifici.

Best Practices Analyzer presenta le caratteristiche seguenti:

  - Prerequisiti di installazione minimi.

  - Documentazione online sui problemi segnalati, inclusi suggerimenti per la soluzione.

  - Informazioni di configurazione che è possibile salvare per un utilizzo successivo.

  - Tecnologia di punta per l'analisi del sistema.

In Best Practices Analyzer viene utilizzato un insieme di file di configurazione XML per determinare le informazioni da raccogliere dall'ambiente Lync Server 2013. Oltre a verificare Servizi di dominio Active Directory, questo strumento consente anche di controllare origini come il Registro di sistema di Windows Server e le impostazioni in Strumentazione gestione Windows (WMI).

In Best Practices Analyzer i dati raccolti vengono confrontati con un insieme di regole predefinite per le impostazioni e le configurazioni delle distribuzioni di Lync Server 2013.

Dopo aver confrontato i dati raccolti con le regole predefinite, lo strumento segnala gli eventuali problemi. Per ogni problema segnalato, vengono fornite informazioni su quanto rilevato nell'ambiente Lync Server 2013 analizzato e viene indicata la configurazione consigliata. In Best Practices Analyzer vengono forniti inoltre collegamenti a informazioni dettagliate sui problemi specifici.


> [!NOTE]
> Con lo strumento Lync Server 2013 Best Practices Analyzer vengono raccolte informazioni sulla configurazione solo dai componenti di Lync Server 2013. Per analizzare gli ambienti con versioni precedenti, è possibile utilizzare le versioni precedenti dello strumento. Per informazioni dettagliate, vedere <A href="lync-server-2013-requirements-for-running-best-practices-analyzer.md">Requisiti per l'esecuzione di Best Practices Analyzer</A>.


