---
title: Nota sulla connettività Lync-Skype per i clienti di Lync Online
TOCTitle: Nota sulla connettività Lync-Skype per i clienti di Lync Online
ms:assetid: 1d0f5c1a-74c6-468f-9877-ad2b1ddf355f
ms:mtpsurl: https://technet.microsoft.com/it-it/library/Dn440169(v=OCS.15)
ms:contentKeyID: 59602746
ms.date: 08/24/2015
mtps_version: v=OCS.15
ms.translationtype: HT
---

# Nota sulla connettività Lync-Skype per i clienti di Lync Online

 

_**Ultima modifica dell'argomento:** 2013-09-23_

Questo documento è stato redatto per facilitare la configurazione della connettività Lync-Skype da parte degli amministratori locali di Lync Server. La connettività Lync-Skype è anche una funzionalità di Lync Online, che fa parte di Office 365. Tale funzionalità può essere abilitata dall'interfaccia di amministrazione di Lync nel portale di Office 365.

Per Office 365 Midsize Business, Office 365 Enterprise, Office 365 Education e Office 365 for Government: accedere al portale di Office 365 e passare all'**Interfaccia di amministrazione di Lync**, quindi a **Comunicazioni esterne**. In **Provider di servizi di messaggistica istantanea pubblici** fare clic su **Abilita**. Se si desidera controllare l'accesso alla connettività Lync-Skype per un singolo utente, in Comunicazioni esterne modificare le impostazioni dell'utente.

Per Office 365 Small Business Premium: accedere a Office 365 e passare a **Amministratore \> Impostazioni servizio \> Messaggistica istantanea, riunioni e conferenze**. Attivare Comunicazioni esterne. Questa opzione attiva sia la connettività Lync-Skype che le comunicazioni con altre organizzazioni che usano Lync. A seconda di quando si è iniziato a usare Lync Online, lo stato "attivato" dell'opzione Comunicazioni esterne potrebbe indicare inizialmente che sono attivate solo le comunicazioni con altre organizzazioni Lync. Per attivare la connettività Lync-Skype, disattivare l'opzione e quindi riattivarla.

