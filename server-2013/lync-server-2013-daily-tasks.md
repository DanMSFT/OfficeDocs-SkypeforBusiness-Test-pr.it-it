---
title: 'Lync Server 2013: attività quotidiane'
TOCTitle: Attività quotidiane
ms:assetid: f7a5f99e-5d2b-445d-9ba1-cbfcfeff16ae
ms:mtpsurl: https://technet.microsoft.com/it-it/library/Dn720351(v=OCS.15)
ms:contentKeyID: 62222552
ms.date: 08/24/2015
mtps_version: v=OCS.15
ms.translationtype: HT
---

# Attività quotidiane in Lync Server 2013

 

_**Ultima modifica dell'argomento:** 2015-01-26_

Per garantire la disponibilità e l'affidabilità della distribuzione di Lync Server 2013, è consigliabile svolgere come attività quotidiane il test e il monitoraggio degli elementi più importanti per il funzionamento del sistema, ossia la piattaforma fisica, il sistema operativo e tutti i principali servizi Lync Server 2013. Con un monitoraggio proattivo e una manutenzione preventiva è possibile individuare potenziali errori e problemi che potrebbero influire negativamente sulla distribuzione di Lync Server 2013.

Il monitoraggio della distribuzione di Lync Server 2013 prevede il controllo di eventuali problemi con le connessioni, i servizi, le risorse del server e di sistema. I sistemi operativi Windows Server, con System Center Operations Manager e Lync Server, offrono numerosi servizi e strumenti di monitoraggio che consentono di verificare il corretto funzionamento di un'organizzazione che utilizza Lync Server. Con l'implementazione concomitante di queste tecnologie, gli amministratori possono ricevere avvisi prima o durante il verificarsi dei problemi.

I principali vantaggi di un'attività di monitoraggio quotidiana sono i seguenti:

  - Rispetto dei requisiti relativi a disponibilità e prestazioni dei contratti di servizio prestabiliti.

  - Completamento di specifiche attività amministrative, ad esempio backup giornalieri, e verifica dell'integrità del server.

  - Rilevamento e risoluzione dei problemi, ad esempio colli di bottiglia nelle prestazioni del server, o dell'esigenza di risorse supplementari prima che questa situazione pregiudichi la produttività.

Le attività di manutenzione quotidiana consentono al team dell'amministrazione di fissare un criterio o un riferimento di base per il normale funzionamento dei sistemi all'interno dell'organizzazione e di individuare quindi eventuali attività anomale. L'implementazione di queste attività di manutenzione quotidiana è importante, poiché consente al team dell'amministrazione di acquisire e conservare dati sull'infrastruttura Lync Server 2013, ad esempio livelli di utilizzo, possibili colli di bottiglia nelle prestazioni e modifiche amministrative.

Per organizzare con facilità le attività quotidiane, utilizzare l'[Elenco di controllo delle attività quotidiane](lync-server-2013-operations-checklists.md).

## Vedere anche

#### Ulteriori risorse

[Elenco di controllo delle attività quotidiane](lync-server-2013-operations-checklists.md)

