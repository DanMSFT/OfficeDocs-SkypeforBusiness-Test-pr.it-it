---
title: 'Lync Server 2013: Decisioni di pianificazione iniziali'
TOCTitle: Decisioni di pianificazione iniziali
ms:assetid: cbaa5cb3-2b00-4b9f-952d-986a0c9f160b
ms:mtpsurl: https://technet.microsoft.com/it-it/library/Gg398855(v=OCS.15)
ms:contentKeyID: 49301982
ms.date: 08/24/2015
mtps_version: v=OCS.15
ms.translationtype: HT
---

# Decisioni di pianificazione iniziali per Lync Server 2013

 

_**Ultima modifica dell'argomento:** 2012-10-01_

La prima parte del processo di pianificazione consiste nel decidere i carichi di lavoro e le funzionalità principali di Lync Server desiderati per l'organizzazione.

1.  **Decidere se si desidera una distribuzione locale oppure online.**    Lync Server supporta entrambi gli scenari di distribuzione. Per ulteriori informazioni su questa decisione, vedere [Determinazione della modalità di distribuzione di Lync Server 2013](lync-server-2013-deciding-how-to-deploy-microsoft-lync.md) più indietro in questa sezione.

2.  **Valutare se è preferibile una topologia fisica o virtualizzata.**    Lync Server supporta tutti i carichi di lavoro e ruoli del server sia nella topologia fisica che in quella virtualizzata. La capacità utenti e la scalabilità possono differire tra topologia virtualizzata e topologia fisica. Per ulteriori informazioni, vedere [Esecuzione di Lync Server in server virtuali](lync-server-2013-running-lync-server-on-virtual-servers.md).

3.  **La *messaggistica istantanea* e la *presenza* sono sempre abilitate.**   In qualsiasi distribuzione di Lync Server il carico di lavoro relativo alla messaggistica istantanea e alla presenza viene installato e abilitato per impostazione predefinita. La messaggistica istantanea consente agli utenti di comunicare con messaggi di testo in tempo reale, mentre la presenza consente loro di visualizzare lo stato di altri utenti connessi in rete. Lo stato di presenza di un utente fornisce informazioni che consentono ad altri utenti di decidere se provare o meno a contattarlo e secondo quali modalità. Per informazioni dettagliate, vedere [Pianificazione di Front End Server, messaggistica istantanea e presenza in Lync Server 2013](lync-server-2013-planning-for-front-end-servers-instant-messaging-and-presence.md) nella documentazione relativa alla pianificazione.

4.  **Decidere se si desidera distribuire tutti i tipi di conferenza.**   Il servizio di conferenza è un'altra funzionalità di base di Lync Server e supporta diverse modalità. È possibile scegliere di distribuire tutti i tipi di conferenza supportati o solo alcuni di essi. La *conferenza Web* consente agli utenti di visualizzare un file durante una presentazione, ad esempio una presentazione creata mediante il programma grafico per le presentazioni Microsoft PowerPoint. La *condivisione applicazioni* consente agli utenti di condividere tutto o parte del desktop in tempo reale. Grazie alla *conferenza audio/video* gli utenti possono aggiungere contenuto audio, e a volte anche video, alle conferenze e alle comunicazioni peer-to-peer. La *conferenza telefonica con accesso esterno* consente agli utenti di utilizzare i telefoni PSTN standard per partecipare alla parte audio delle conferenze ospitate nell'organizzazione. Per informazioni dettagliate, vedere [Pianificazione dei servizi di conferenza in Lync Server 2013](lync-server-2013-planning-for-conferencing.md) nella documentazione relativa alla pianificazione.
    
    Se in Lync Server 2013 si distribuiscono conferenze Web, è inoltre necessario pianificare l'integrazione con Office Web Apps Server, per consentire la condivisione e la visualizzazione di PowerPoint nelle riunioni. Per ulteriori informazioni, vedere [Configurazione dell'integrazione con Office Web Apps Server e Lync Server 2013](lync-server-2013-enabling-office-web-apps-server-and-lync-server-2013.md).

5.  **Se si distribuisce il servizio di conferenza audio/video, è inoltre necessario monitorare la qualità audio delle conferenze.**   Sono molti i fattori che influiscono sulla qualità audio e video delle conferenze audio/video di Lync Server. Utilizzando il monitoraggio, è possibile monitorare la qualità audio/video delle chiamate e delle conferenze e rilevare i problemi che influiscono sulla qualità multimediale garantendo agli utenti la migliore esperienza multimediale possibile. Per ulteriori informazioni, vedere [Pianificazione del monitoraggio in Lync Server 2013](lync-server-2013-planning-for-monitoring.md).

6.  **Decidere se si desidera garantire la disponibilità elevata per la messaggistica istantanea, le informazioni sulla presenza e i server per conferenze.**   Se in un sito è presente un solo server in grado di fornire le funzionalità di messaggistica istantanea, informazioni sulla presenza e conferenze, la produttività degli utenti si ridurrà in modo significativo in caso di inattività del server. La distribuzione di un *pool* di Enterprise Edition per queste funzioni consente a Lync Server di continuare a utilizzare tutte queste funzionalità, anche se un server non è disponibile.
    
    Un'altra opzione per le organizzazioni con un numero massimo di 5000 utenti che desiderano la disponibilità elevata consiste nel distribuire due server che eseguono Lync ServerStandard Edition e accoppiarli. Per ulteriori informazioni,, vedere [Pianificazione per la disponibilità elevata e il ripristino di emergenza in Lync Server 2013](lync-server-2013-planning-for-high-availability-and-disaster-recovery.md).

7.  **Decidere se si desidera usufruire delle opzioni di ripristino di emergenza.**   Se si dispone di due data center e si desidera usufruire delle opzioni di ripristino di emergenza per consentire agli utenti di continuare a lavorare in caso di inattività di tutti o di numerosi server di un data center, è possibile distribuire i server prendendo in considerazione il ripristino di emergenza. Per questa distribuzione, si accoppia un pool di server di un data center con un pool corrispondente in un altro data center. Se si verifica un errore in un data center, l'altro pool della coppia può gestire gli utenti di entrambi i pool con un'interruzione minima dei servizi. Per ulteriori informazioni, vedere [Pianificazione per la disponibilità elevata e il ripristino di emergenza in Lync Server 2013](lync-server-2013-planning-for-high-availability-and-disaster-recovery.md).

8.  **Considerare l'opportunità di consentire agli utenti di comunicare e collaborare con utenti esterni.**   La possibilità di comunicare e collaborare con utenti esterni può aumentare il rendimento degli investimenti in Lync Server. In questo modo, gli utenti dell'organizzazione potranno usufruire delle funzionalità di Lync Server anche quando lavorano all'esterno dei firewall dell'organizzazione. È inoltre possibile creare una federazione con il proprio partner o con le organizzazioni dei clienti che eseguono Lync Server. In questo modo, gli utenti e il partner federato possono inviare e ricevere facilmente messaggi istantanei, invitarsi alle riunioni e visualizzare informazioni sulla rispettiva presenza. Possono inoltre utilizzare un messaggio di posta elettronica per invitare specifici utenti esterni alle conferenze da essi organizzate. Per ulteriori informazioni, vedere [Pianificazione dell'accesso degli utenti esterni in Lync Server 2013](lync-server-2013-planning-for-external-user-access.md).

9.  **Valutare se distribuire VoIP aziendale.**    *VoIP aziendale* è la soluzione VoIP (Voice Over IP) disponibile in Lync Server che offre un'interessante alternativa al tradizionale servizio di telefonia basato su PBX. VoIP aziendale consente agli utenti di effettuare chiamate dai propri computer o telefoni VoIP facendo clic su un contatto di Outlook o di Lync Server. Gli utenti possono effettuare chiamate sulla rete IP da un computer all'altro, da computer a telefono o da telefono a computer. In questo modo, possono disporre di tutte le opzioni di comunicazione, ovvero funzionalità vocali, posta elettronica, messaggistica istantanea e conferenza, integrate nei propri computer. Per informazioni dettagliate, vedere [Pianificazione di VoIP aziendale in Lync Server 2013](lync-server-2013-planning-for-enterprise-voice.md) nella documentazione relativa alla pianificazione.

10. **Se si distribuisce VoIP aziendale, è necessario inoltre monitorare la qualità audio delle chiamate.**   È consigliabile utilizzare il monitoraggio per garantire la qualità audio delle chiamate VoIP aziendale, se si distribuisce la soluzione VoIP aziendale. Per ulteriori informazioni, vedere [Pianificazione del monitoraggio in Lync Server 2013](lync-server-2013-planning-for-monitoring.md).

11. **Considerare se è necessario archiviare il contenuto della messaggistica istantanea o delle riunioni a scopo di conformità.**   Se l'organizzazione deve archiviare il contenuto della messaggistica istantanea o delle riunioni per motivi di conformità, è possibile distribuire l'archiviazione. Per ulteriori informazioni, vedere [Pianificazione dell'archiviazione in Lync Server 2013](lync-server-2013-planning-for-archiving.md).

12. **Valutare se distribuire Persistent Chat.**   Se si desidera consentire agli utenti di eseguire conversazioni in tempo reale che vengono mantenute nel tempo, è possibile distribuire Persistent Chat. Per ulteriori informazioni, vedere [Pianificazione del server Chat persistente in Lync Server 2013](lync-server-2013-planning-for-persistent-chat-server.md).

13. **Considerare se è distribuito Microsoft Exchange.**   Se nell'organizzazione viene utilizzato Microsoft Exchange Server per i servizi di posta elettronica, è possibile abilitare diverse funzionalità che consentono di utilizzare in modo ottimale Lync Server e Microsoft Exchange Server. Alcune di queste funzionalità, come Messaggistica unificata di Exchange, consentono agli utenti di ricevere avvisi relativi alla presenza di messaggi nella segreteria telefonica e ascoltare tali messaggi da Outlook o da Outlook Web Access, nonché di accedere alle cassette postali di Microsoft Exchange tramite un telefono e ricevere fax nelle cassette postali di Microsoft Exchange. Se inoltre è distribuito Exchange 2013, è possibile integrare gli archivi contatti per gli utenti dei due sistemi, utilizzare Exchange per archiviare foto dei contatti ad alta risoluzione e integrare l'archiviazione di messaggi istantanei e di posta elettronica. Per ulteriori informazioni, vedere [Pianificazione per l'integrazione di Exchange Server](lync-server-2013-planning-for-exchange-server-integration.md).

14. **Valutare se all'interno della propria organizzazione sono presenti succursali.**   Se la propria organizzazione include succursali, Lync Server prevede diverse modalità per il relativo supporto e per garantirne la resilienza per le funzionalità vocali e di altro tipo. In particolare, in una succursale che non dispone di un collegamento WAN resiliente a un data center, è possibile installare un Survivable Branch Appliance o un Survivable Branch Server per garantire il supporto per VoIP aziendale in caso di errore del collegamento WAN. Per informazioni dettagliate, vedere [Pianificazione della resilienza vocale del sito di succursale in Lync Server 2013](lync-server-2013-planning-for-branch-site-voice-resiliency.md).

