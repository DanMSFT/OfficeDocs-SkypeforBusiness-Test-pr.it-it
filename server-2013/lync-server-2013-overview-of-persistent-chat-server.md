---
title: 'Lync Server 2013: Panoramica del server Chat persistente'
TOCTitle: Panoramica del server Chat persistente
ms:assetid: 23f7c886-304d-495a-ae70-3cbb44241acd
ms:mtpsurl: https://technet.microsoft.com/it-it/library/Gg425717(v=OCS.15)
ms:contentKeyID: 49299940
ms.date: 08/24/2015
mtps_version: v=OCS.15
ms.translationtype: HT
---

# Panoramica del server Chat persistente in Lync Server 2013

 

_**Ultima modifica dell'argomento:** 2012-10-29_

Lync Server 2013, server Chat persistente consente agli utenti di partecipare a conversazioni basate su argomenti che coinvolgono più partecipanti e che vengono salvate in modo permanente. server Chat persistente può essere utile all'organizzazione per le operazioni seguenti:

  - Migliorare le comunicazioni tra team interfunzionali distribuiti in zone geografiche diverse. Utilizzando Chat persistente, i team possono condividere in modo efficiente informazioni, idee e decisioni. I messaggi inseriti nelle chat (forum di discussione) possono essere permanenti, ovvero rimanere disponibili nel tempo, in modo da consentire la partecipazione di persone dislocate in sedi e reparti diversi, anche quando non sono tutte connesse contemporaneamente. Quando un utente si connette a una chat, viene automaticamente caricato nella chat room la backchat (un numero configurabile di messaggi della cronologia chat) in modo da illustrare all'utente il contesto della conversazione.

  - Migliorare la capacità di analisi delle informazioni. Attraverso i filtri client, gli utenti possono definire condizioni specifiche, ad esempio parole chiave nel contenuto di un messaggio o il valore del campo "da" in un messaggio, in modo da ricevere notifiche quando tali condizioni vengono soddisfatte nei messaggi delle chat o di messaggistica istantanea di Chat persistente. In questo modo, gli utenti sono sempre aggiornati con i contenuti a cui sono più interessati.

  - Migliorare le comunicazioni con l'organizzazione estesa. Semplificando la collaborazione su argomenti che richiedono tempo con altri colleghi nell'organizzazione e offrendo una posizione permanente per la condivisione delle informazioni, Chat persistente migliora la comunicazione.

  - Ridurre il sovraccarico di informazioni. Gli utenti possono seguire chat room e messaggi di maggior interesse utilizzando filtri client e aggiungere le chatroom che desiderano seguire nell'elenco contatti.

  - Migliorare la diffusione di conoscenze e informazioni importanti. È possibile includere nelle conversazioni documenti e collegamenti disponibili per tutto il team. Attraverso l'invio di domande a un team più esteso, gli utenti possono beneficiare delle risposte fornite da esperti di materie specifiche. L'integrazione con altri sistemi di informazioni consente di comunicare con facilità dati organizzativi importanti a gruppi di grandi dimensioni.

Per abilitare le chat room in Lync Server 2013, distribuire Lync Server 2013Chat persistente. Per informazioni sull'abilitazione delle chat room, vedere la Guida di Chat persistente all'indirizzo <http://go.microsoft.com/fwlink/p/?linkid=270945>. Se gli utenti sono abilitati per Lync Server ed è distribuito il supporto di Lync Server, è possibile installare e utilizzare Lync 2013Chat persistente per fornire il supporto per le chat room.

Se l'organizzazione deve rispettare regole di conformità, è possibile distribuire Chat persistente Compliance Server.

