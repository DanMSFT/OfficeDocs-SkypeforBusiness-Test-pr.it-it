---
title: Controllo della disponibilità di aggiornamenti per Best Practices Analyzer
TOCTitle: Controllo della disponibilità di aggiornamenti per Best Practices Analyzer
ms:assetid: 06f1da8b-99a7-4871-911e-bfb7542baced
ms:mtpsurl: https://technet.microsoft.com/it-it/library/JJ204645(v=OCS.15)
ms:contentKeyID: 49299568
ms.date: 08/24/2015
mtps_version: v=OCS.15
ms.translationtype: HT
---

# Controllo della disponibilità di aggiornamenti per Best Practices Analyzer

 

_**Ultima modifica dell'argomento:** 2012-10-02_

Quando si avvia Best Practices Analyzer viene visualizzata un'opzione che consente di verificare la disponibilità di aggiornamenti per lo strumento. Se è disponibile un aggiornamento, è possibile scaricarlo. Se si sceglie di non scaricare gli aggiornamenti, oppure se Best Practices Analyzer non può accedere a Internet, è possibile continuare a utilizzare la versione installata nel computer.


> [!NOTE]
> Se viene richiesta l'autenticazione proxy per l'accesso a Internet, Best Practices Analyzer non sarà in grado di accedere ai nuovi aggiornamenti da scaricare. È tuttavia possibile scaricare manualmente l'ultima versione di RtcBPA.msi dall'Area download Microsoft all'indirizzo <A class=uri href="http://go.microsoft.com/fwlink/?linkid=266539%26clcid=0x410">http://go.microsoft.com/fwlink/?linkid=266539&amp;clcid=0x410</A>. Dopo aver scaricato il file sarà possibile copiarlo nel computer in cui si vuole aggiornare Best Practices Analyzer e utilizzare il file con estensione msi per installare la nuova versione dello strumento in tale computer.



Per aggiornare le regole di Best Practices Analyzer è necessario eseguire lo strumento come amministratore del computer locale. Se non si è connessi con un account membro del gruppo Administrators e vengono rilevati aggiornamenti, chiudere Best Practices Analyzer e quindi avviare il programma utilizzando la procedura seguente.

## Per aprire Best Practices Analyzer come amministratore per verificare la disponibilità di aggiornamenti

1.  In un computer in cui è installato Best Practices Analyzer fare clic sul pulsante **Start**, scegliere **Microsoft Lync Server 2013**, fare clic con il pulsante destro del mouse su **Best Practices Analyzer** e quindi scegliere **Esegui come amministratore**.

2.  Specificare le credenziali di un account membro del gruppo Administrators.

