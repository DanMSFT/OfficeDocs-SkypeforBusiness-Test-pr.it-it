---
title: Esecuzione di riunioni di grandi dimensioni
TOCTitle: Esecuzione di riunioni di grandi dimensioni
ms:assetid: dda611aa-c256-4175-b062-5fa64297de64
ms:mtpsurl: https://technet.microsoft.com/it-it/library/JJ205323(v=OCS.15)
ms:contentKeyID: 49302209
ms.date: 08/24/2015
mtps_version: v=OCS.15
ms.translationtype: HT
---

# Esecuzione di riunioni di grandi dimensioni

 

_**Ultima modifica dell'argomento:** 2012-10-01_

Con la partecipazione di centinaia o addirittura migliaia di utenti a una riunione, è opportuno assegnare una persona come moderatore della sessione online di una riunione di grandi dimensioni. Questa persona può essere un delegato dell'organizzatore della riunione oppure un membro del personale di supporto tecnico per le riunioni di grandi dimensioni dell'organizzazione. È importante aggiungere il moderatore dedicato di una riunione come relatore al momento della pianificazione della riunione, sebbene sia possibile alzare di livello un partecipante della riunione online al ruolo di relatore nel corso della riunione.

Il moderatore di una riunione può utilizzare tutte le funzionalità di relatore disponibili nei client Lync Server 2013 per gestire una riunione di grandi dimensioni. Queste funzionalità includono:

1.  Monitoraggio della sala di attesa e ammissione o rifiuto degli utenti nella sala di attesa.

2.  Rimozione dalle riunioni di utenti non autorizzati a parteciparvi.

3.  Modifica dei tipi di accesso alle riunioni.

4.  Modifica dei ruoli dei partecipanti.

5.  Invito di partecipanti aggiuntivi durante la riunione mediante la funzionalità di trascinamento della selezione di Lync, le chiamate in uscita o la posta elettronica.

6.  Disattivazione e riattivazione dell'audio dei partecipanti o di singoli utenti.

7.  Gestione del contenuto delle riunioni, ad esempio caricamento o eliminazione di contenuto e modifica del contenuto attivo.

