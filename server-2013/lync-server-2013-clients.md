---
title: Client di Lync Server 2013
TOCTitle: Client per Lync Server
ms:assetid: e143ce9b-3624-4066-942d-6c86ad99be91
ms:mtpsurl: https://technet.microsoft.com/it-it/library/Gg398996(v=OCS.15)
ms:contentKeyID: 49302240
ms.date: 08/24/2015
mtps_version: v=OCS.15
ms.translationtype: HT
---

# Client per Lync Server 2013

 

_**Ultima modifica dell'argomento:** 2014-01-23_

Lync Server 2013 supporta diversi tipi di software client che è possibile distribuire agli utenti dell'organizzazione, incluso software client installato nei computer, client basati sul Web e dispositivi mobili. In questo argomento vengono illustrati i client che è possibile utilizzare. Per un confronto dettagliato delle funzionalità fornite dai client Lync Server 2013, vedere [Tabelle di confronto dei client per Lync Server 2013](lync-server-2013-desktop-client-comparison-tables.md).

## Lync 2013

Lync 2013 è il client completo per Lync Server. L'interfaccia utente di Lync 2013 è stata completamente riprogettata e include nuove funzionalità integrate, come le Chat persistente (in Lync 2010 è disponibile un client separato per la funzionalità di chat), le conversazioni a schede, l'anteprima video e video per più utenti. Per un riepilogo delle modifiche, vedere [Novità per i client in Lync Server 2013](lync-server-2013-what-s-new-for-clients.md).

L'installazione del client Lync 2013 è inclusa nel programma di installazione di Office nei supporti di installazione.

## componente aggiuntivo per riunioni online per Lync 2013

Il componente aggiuntivo per riunioni online per Lync 2013 supporta la gestione delle riunioni dal client di messaggistica e collaborazione Microsoft Outlook. Il software del componente aggiuntivo per riunioni online per Lync 2013 viene installato automaticamente con Lync 2013.

## Utilità di pianificazione Web di Lync

Lync Web Scheduler è uno strumento per la pianificazione e gestione delle riunioni basato su Web per gli utenti che non hanno accesso a Microsoft Outlook o che utilizzano un sistema operativo non basato su Windows. Con Lync Web Scheduler, gli utenti possono creare nuove riunioni, modificare riunioni esistenti e inviare inviti tramite il programma di posta elettronica preferito.

## Lync Web App

Lync Web App è il client per conferenze basate sul Web per le riunioni Lync Server 2013. In questa versione, l'aggiunta di audio e video del computer a Lync Web App offre un'esperienza completa di partecipazione alle riunioni per chiunque non disponga di un client Lync installato in locale. I partecipanti alla riunione hanno accesso a tutte le funzionalità di collaborazione e condivisione, oltre ai controlli della riunione per il relatore.

Se Lync 2013 non è installato nel computer di un utente e l'utente fa clic sul collegamento alla riunione nella convocazione viene aperto Lync Web App. È inoltre possibile configurare la pagina di partecipazione alla riunione per consentire agli utenti di partecipare alla riunioni tramite versioni precedenti dei client. Vedere [Configurazione della pagina di partecipazione alle riunioni in Lync Server 2013](lync-server-2013-configuring-the-meeting-join-page.md) nella documentazione relativa alla distribuzione.

Considerati i miglioramenti di Lync Web App, non è disponibile una versione aggiornata di Microsoft Lync 2010 Attendee per Lync Server 2013. Lync Web App è il client prescelto per i partecipanti esterni all'organizzazione. Con Lync Web App non è richiesta l'installazione di un client locale, anche se per le funzionalità audio, video e di condivisione è necessario installare un plug-in al primo utilizzo.

## Lync 2013 di base

Lync 2013 Basic è un client scaricabile per i clienti che dispongono di una distribuzione di Lync Server 2013 locale con licenza o per i clienti che si abbonano a un piano di Microsoft Office 365 che non include il client completo di Lync 2013. Il client Lync Basic include funzionalità avanzate per presenza, contatti, messaggistica istantanea, riunioni di Lync e funzionalità vocali di base. Tra le funzionalità non supportate in Lync Basic vi sono il video di più utenti, l'integrazione di OneNote, il supporto di VDI (Virtual Desktop Infrastructure), la ricerca per competenza, la registrazione, le funzionalità VoIP aziendale e la gestione avanzata delle chiamate, ad esempio l'inoltro di chiamata e il gruppo autorizzato alla risposta. Per informazioni dettagliate, vedere [Tabelle di confronto dei client per Lync Server 2013](lync-server-2013-desktop-client-comparison-tables.md).

## App di Windows Store per Lync

L'app app Windows Store Lync un'app Lync ottimizzata per il tocco e progettata in modo specifico per Windows 8.1, Windows 8 e Windows RT. Gli utenti possono scaricare l'app cercando "Lync" in Windows Store. Per ulteriori informazioni, vedere [Tabelle di confronto dei client per Lync Server 2013](lync-server-2013-desktop-client-comparison-tables.md), [Requisiti dell'app Lync di Windows Store](lync-server-2013-lync-windows-store-app-requirements.md) e [Distribuzione dell'app Lync di Windows Store](lync-server-2013-deploying-lync-windows-store-app.md).

## Lync 2013 per dispositivi mobili

Le app per dispositivi mobili di Lync 2013 includono ora capacità di Voice over IP (VoIP) e trasmissione video tramite protocollo IP, oltre a funzionalità relative a contatti, presenza e messaggistica istantanea. Gli utenti mobili possono scegliere di comunicare con altri utenti tramite messaggistica istantanea, chiamate vocali o videochiamate utilizzando la connessione Wi-Fi o la connessione dati del cellulare. Con un singolo clic sul collegamento a riunione in un elemento di calendario, gli utenti possono prendere parte a riunioni vocali o video. Per ulteriori informazioni sulle app di Lync 2013 per dispositivi mobili, vedere [Pianificazione dei client mobili](lync-server-2013-planning-for-mobile-clients.md).

## Client supportati da versioni precedenti

Lync Server 2013 supporta i client seguenti da versioni server precedenti. Alcuni client precedenti possono essere resi disponibili per gli utenti che partecipano alle riunioni. Per informazioni dettagliate, vedere [Configurazione della pagina di partecipazione alle riunioni in Lync Server 2013](lync-server-2013-configuring-the-meeting-join-page.md) nella documentazione relativa alla distribuzione.

  - **Lync 2010**    Lync 2010 offre un'esperienza desktop completa, inclusa la messaggistica istantanea, la presenza avanzata, la condivisione e la telefonia audio e video. Nessuna delle nuove caratteristiche introdotte in Lync Server 2013 sarà tuttavia disponibile prima dell'aggiornamento a Lync 2013 del client dell'utente.

  - **Lync 2010 Mobile**    Lync Server 2013 supporta tutte le app per dispositivi mobili di Microsoft Lync 2010 Mobile. Microsoft Lync 2010 Mobile include funzionalità di messaggistica istantanea, presenza avanzata e telefonia per gli utenti dell'organizzazione che si connettono da uno smartphone o un telefono che esegue l'edizione Professional di Windows Mobile. È possibile dare indicazione agli utenti di installare Microsoft Lync 2010 Mobile indirizzandoli al marketplace delle app per il cellulare utilizzato. Per informazioni dettagliate, vedere "Pianificazione dei client mobili" nella documentazione di Lync Server 2010 all'indirizzo <http://go.microsoft.com/fwlink/?linkid=235955>.

  - **Lync Phone Edition**   Il software Lync Phone Edition per telefoni IP intelligenti (ad esempio telefoni connessi tramite USB) non è stato aggiornato per Lync Server 2013. Lync Phone Edition continua a essere supportato per l'esecuzione e la ricezione di chiamate, la presenza avanzata e funzionalità audio client per conferenze.

  - **Lync 2010 Attendant**   Il programma integrato di gestione delle chiamate Microsoft Lync 2010 Attendant consente ai receptionist di gestire più conversazioni contemporaneamente tramite gestione rapida delle chiamate, messaggistica istantanea e routing su schermo.

## Vedere anche

#### Concetti

[Interoperabilità dei client in Lync 2013](lync-server-2013-client-interoperability-in-lync-2013.md)

