---
title: 'Lync Server 2013: Accessibilità'
TOCTitle: Accessibilità per gli utenti disabili
ms:assetid: 29c35a47-2513-425c-8b6b-250786573171
ms:mtpsurl: https://technet.microsoft.com/it-it/library/JJ204754(v=OCS.15)
ms:contentKeyID: 49300003
ms.date: 08/24/2015
mtps_version: v=OCS.15
ms.translationtype: HT
---

# Accessibilità in Lync Server 2013

 

_**Ultima modifica dell'argomento:** 2015-03-09_

Microsoft si impegna a rendere l'uso dei propri prodotti e servizi più semplice per tutti gli utenti. Nelle sezioni seguenti sono contenute informazioni sulle funzionalità, i prodotti e i servizi che consentono di migliorare l'accessibilità di Lync Server 2013 per gli utenti disabili.

## Funzionalità di accessibilità di Lync Server 2013

Le funzionalità elencate di seguito migliorano l'accessibilità di Lync Server 2013 per gli utenti disabili:

  - Tasti di scelta rapida

  - Testo alternativo per le figure

Inoltre, alcune funzionalità e alcuni strumenti di accessibilità di Windows possono essere vantaggiosi per gli utenti disabili di Lync Server. Le modifiche alle dimensioni e ai colori di Windows PowerShell offrono opzioni di accessibilità quando si usa Lync Server Management Shell. Per informazioni dettagliate sulle opzioni di accessibilità di Windows PowerShell, vedere "Accessibilità in Windows PowerShell 2.0" nella libreria TechNet all'indirizzo [http://go.microsoft.com/fwlink/p/?linkId=98964](http://go.microsoft.com/fwlink/p/?linkid=98964).

## Tasti di scelta rapida

È possibile usare i tasti di scelta rapida per interagire con l'interfaccia utente degli strumenti di amministrazione e altre funzionalità di Lync Server.

I tasti di scelta rapida consentono di eseguire rapidamente le attività comuni elencate di seguito.


<table>
<colgroup>
<col style="width: 50%" />
<col style="width: 50%" />
</colgroup>
<thead>
<tr class="header">
<th>Per</th>
<th>Usare questo tasto di scelta rapida</th>
</tr>
</thead>
<tbody>
<tr class="odd">
<td><p>Passare da un elemento all'altro nell'interfaccia utente.</p></td>
<td><p>Tab</p></td>
</tr>
<tr class="even">
<td><p>Eseguire l'azione per l'elemento selezionato, ad esempio <strong>Mostra tutto</strong>, <strong>Nascondi tutto</strong>, oppure aprire un collegamento ipertestuale.</p></td>
<td><p>Invio</p></td>
</tr>
<tr class="odd">
<td><p>Sostituire l'elemento selezionato con l'elemento successivo nella pagina o in un menu.</p></td>
<td><p>Tab</p></td>
</tr>
<tr class="even">
<td><p>Sostituire l'elemento selezionato con l'elemento precedente nella pagina.</p></td>
<td><p>Maiusc+Tab</p></td>
</tr>
<tr class="odd">
<td><p>Spostare l'elemento selezionato nella pagina o nel menu in alto, in basso, a sinistra o a destra.</p></td>
<td><p>Tasti di direzione</p></td>
</tr>
<tr class="even">
<td><p>Espandere il nodo selezionato nell'albero.</p></td>
<td><p>Tasto +</p></td>
</tr>
<tr class="odd">
<td><p>Comprimere il nodo selezionato nell'albero.</p></td>
<td><p>Tasto -</p></td>
</tr>
<tr class="even">
<td><p>Accedere alla barra dei menu.</p></td>
<td><p>Alt</p></td>
</tr>
<tr class="odd">
<td><p>Accedere a un comando della barra dei menu.</p></td>
<td><p>Alt+ la lettera sottolineata nel menu di scelta rapida.</p></td>
</tr>
<tr class="even">
<td><p>Selezionare l'elenco a discesa nella Configurazione guidata certificati.</p></td>
<td><p>Tab</p></td>
</tr>
<tr class="odd">
<td><p>Aprire l'elenco a discesa nella Configurazione guidata certificati.</p></td>
<td><p>Ctrl+barra spaziatrice</p></td>
</tr>
<tr class="even">
<td><p>Evidenziare un elemento nell'elenco a discesa della Configurazione guidata certificati.</p></td>
<td><p>Tab e Ctrl+tasti di direzione per spostarsi tra gli elementi.</p></td>
</tr>
<tr class="odd">
<td><p>Selezionare o deselezionare un elemento nell'elenco a discesa della Configurazione guidata certificati.</p></td>
<td><p>Ctrl+barra spaziatrice</p></td>
</tr>
</tbody>
</table>


## Testo alternativo per le figure

A ogni figura della Guida di Lync Server 2013, incluse le schermate, i diagrammi, i diagrammi di flusso e altre figure, è associato un testo alternativo. Gli utenti che hanno difficoltà nella visualizzazione delle figure possono posizionare il cursore sulla figura per leggere il testo alternativo, ovvero un testo che descrive la figura visualizzata.

## Prodotti e servizi Microsoft per l'accessibilità

Nelle sezioni seguenti sono contenute informazioni su funzionalità, prodotti e servizi che migliorano l'accessibilità di Windows per gli utenti disabili.


> [!NOTE]
> Le informazioni contenute in questa sezione sono applicabili solo agli utenti che hanno ottenuto le licenze dei prodotti Microsoft negli Stati Uniti. Se questo prodotto non è stato acquistato negli Stati Uniti, è possibile usare la scheda informativa della filiale disponibile nella confezione del software oppure visitare il sito Web Microsoft dedicato all'accessibilità all'indirizzo <A href="http://go.microsoft.com/fwlink/p/?linkid=18139">http://go.microsoft.com/fwlink/p/?linkId=18139</A> per un elenco di numeri di telefono e indirizzi per i servizi di supporto Microsoft. È possibile contattare la propria filiale per sapere se il tipo di prodotti e servizi descritti in questa sezione è disponibile nella propria area. Ulteriori informazioni sulle funzionalità di accessibilità incluse nei prodotti Microsoft sono disponibili nel sito Web dedicato all'accessibilità dei prodotti Microsoft.



## Funzionalità di accessibilità di Windows

Il sistema operativo Windows dispone di molte funzionalità di accessibilità incorporate utili per gli utenti con difficoltà nella digitazione o nell'uso del mouse, non vedenti o con ipovisione, audiolesi o con problemi di udito. Le funzionalità vengono installate durante il processo di installazione. Per informazioni su queste funzionalità, vedere la Guida di Windows o la sezione dedicata all'accessibilità Microsoft all'indirizzo [http://go.microsoft.com/fwlink/p/?linkId=18139](http://go.microsoft.com/fwlink/p/?linkid=18139).

  - **Esercitazioni passo passo gratuite**   Microsoft offre una serie di esercitazioni passo passo che offrono procedure dettagliate per la regolazione delle opzioni di accessibilità e delle impostazioni nel computer. Tali informazioni sono presentate in formato side-by-side in modo che l'utente possa imparare a usare il mouse, la tastiera o una combinazione di entrambi i dispositivi.
    
    Le esercitazioni passo passo per i prodotti Microsoft sono disponibili nel sito Web Microsoft dedicato all'accessibilità, all'indirizzo [http://go.microsoft.com/fwlink/p/?linkId=18139](http://go.microsoft.com/fwlink/p/?linkid=18139).

  - **Prodotti di assistive technology per Windows**   Per semplificare l'uso dei computer per gli utenti disabili è disponibile un'ampia varietà di prodotti di assistive technology. È possibile effettuare ricerche nel catalogo dei prodotti di questo tipo per Windows nel sito Web Microsoft dedicato all'accessibilità, all'indirizzo [http://go.microsoft.com/fwlink/p/?linkId=18139](http://go.microsoft.com/fwlink/p/?linkid=18139).
    
    Se si usa la tecnologia per l'accesso facilitato, ricordarsi di contattare il fornitore di tale tecnologia prima di aggiornare il software o l'hardware per verificare l'eventualità di problemi di compatibilità.

## Documentazione in formati alternativi

In caso di difficoltà nella lettura o nella gestione dei materiali stampati, è possibile ottenere la documentazione relativa a diversi prodotti Microsoft in formati più accessibili. Per scaricare un indice della documentazione relativa ai prodotti accessibile, visitare il sito Web Microsoft dedicato all'accessibilità all'indirizzo [http://go.microsoft.com/fwlink/p/?linkId=18139](http://go.microsoft.com/fwlink/p/?linkid=18139).

Ulteriori pubblicazioni Microsoft sono inoltre disponibili presso Recording for the Blind & Dyslexic, Inc (RFB\&D). RFB\&D distribuisce questi documenti per i membri registrati e idonei del proprio servizio di distribuzione. Per informazioni sulla disponibilità di documentazione e libri sui prodotti Microsoft pubblicati da Microsoft Press, contattare RFB\&D.


<table>
<colgroup>
<col style="width: 100%" />
</colgroup>
<tbody>
<tr class="odd">
<td><p>Recording for the Blind &amp; Dyslexic, Inc.</p>
<p>20 Roszel Road</p>
<p>Princeton, NJ 08540</p>
<p>Numero di telefono dagli Stati Uniti: (800) 221-4792</p>
<p>Sito Web: Recording for the Blind &amp; Dyslexic all'indirizzo <a href="http://www.rfbd.org/" class="uri">http://www.rfbd.org/</a></p></td>
</tr>
</tbody>
</table>


## Servizio di assistenza clienti per utenti disabili

Microsoft vuole offrire la miglior esperienza possibile a tutti i clienti, incluse le persone disabili. Se è necessaria assistenza, contattare il team di supporto dell'accessibilità, che dispone della formazione adeguata per aiutare le persone disabili tramite telefono o posta elettronica.

[Contattare il servizio di assistenza per utenti disabili](http://support.microsoft.com/gp/contact-microsoft-accessibility)

Telefono diretto: 1-800-936-5900

TTY: 1-800-892-5234

Giorni feriali: 5:00 - 21:00 (Fuso costa pacifica)

Giorni festivi: 6:00 - 15:00 (Fuso costa pacifica)

## Assistenza clienti per gli utenti con problemi di udito

Gli utenti audiolesi o con problemi di udito possono usufruire di accesso completo all'assistenza per clienti e prodotti Microsoft tramite un servizio di trasmissione telefonica di testo (TTY/TDD):

  - Per l'assistenza clienti, contattare il servizio clienti Microsoft al numero (800) 892-5234 dalle ore 6.30 alle 17.30 ora del Pacifico, dal lunedì al venerdì, festività escluse.

  - Per l'assistenza tecnica negli Stati Uniti, contattare il Servizio supporto tecnico Microsoft al numero (800) 892-5234 dalle ore 6.00 alle 18.00 ora del Pacifico, dal lunedì al venerdì, festività escluse. In Canada comporre il numero (905) 568-9641 dalle ore 8.00 alle 20.00 fuso orientale, dal lunedì al venerdì, festività escluse.

I servizi di supporto Microsoft sono soggetti ai prezzi, ai termini e alle condizioni validi al momento in cui il servizio viene usato. Per informazioni dettagliate, vedere il Supporto Tecnico Microsoft all'indirizzo [http://go.microsoft.com/fwlink/p/?linkId=18142](http://go.microsoft.com/fwlink/p/?linkid=18142).

## Per ulteriori informazioni

Per informazioni dettagliate sul modo in cui la tecnologia per l'accesso facilitato per i computer consenta di migliorare l'esperienza degli utenti disabili, vedere il sito Microsoft dedicato all'accessibilità all'indirizzo [http://go.microsoft.com/fwlink/p/?linkId=18139](http://go.microsoft.com/fwlink/p/?linkid=18139).

